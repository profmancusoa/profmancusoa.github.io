---
id: 2022-10-27-1
titolo: Guida acquisto di uno smartphone
featured: false
autore: Giacomo Lurgo
data: 2022-11-10
cover: cover.webp
introduzione: Consigli sull'acquisto di un dispositivo mobile
pubblicato: true
sezione: IT
categorie:
  - Telefonia
  - Blog
  - Guida
---


Da un punto di vista tecnico, di cellulari, ne è pieno il mondo. Ce ne sono di tutti i tipi, con tutte le funzionalità e tutti i servizi possibili. 
In questa selva di cellulari un dispositivo di questo tipo è chiaro che vada comprato e scelto seguendo determinati parametri.

- Dimensione e schermo
- Connettività (4G, 5G, WiFi, Bluetooth, NFC)
- RAM e memoria
- Qualità fotocamera, sensoristica (impronte digitali, FaceID, accelerometro..)
- Capacità di elaborazione e processazione (processore)
- Colore e scocca,brand


Ma soprattutto : 
### A cosa mi serve? Per cosa lo userei?
### Lo scelgo in modo che mi possa soddisfare anche bisogni futuri?


I parametri che sono elencati sono solo quelli a cui ho conferito maggiore importanza, ma ce ne sarebbero molti di più se entrassimo ancor meglio nelle piccolezze.
Analizziamo insieme punto per punto quali aspetti è importante avere ben chiari in mente quando ragioniamo in questo senso.

## 1) Dimensioni e schermo 


Preferite un dispositivo piccolo, pratico, tascabile? 

![smartphone-compatto](https://www.androidworld.it/wp-content/uploads/2021/08/mony-mint_03.jpg)



Oppure siete più soggetti dal “padellone” dove sicuramente lo schermo è più grande e quindi più leggibile?

![smartphone-grande](https://upload.wikimedia.org/wikipedia/commons/thumb/0/07/Nokia_7plus.jpg/300px-Nokia_7plus.jpg)


La stragrande maggioranza delle persone che utilizzano un cellulare in modo normale (sia giovani, sia adulti, sia anziani) probabilmente non hanno nessun bisogno di andare a cercare il top di gamma in ambito di schermo e qualità visiva.

E’ chiaro, invece, che chi sta molto sul cellulare, ci lavora e serve reattività e un buon feedback visivo, allora dovrà lasciare un po’ più di precedenza a questo aspetto in quanto, a lungo andare, è logico che uno schermo con una maggiore qualità affatichia meno l’occhio e magari un'elevatafrequenza di aggiornamento (refresh rate) potrebbe aiutare in questo senso.


## 2) Connettività 
Siamo ormai nel pieno del boom tecnologico in ambito di connessioni, con linee sempre più veloci e prestanti.
Si sentono molti commenti da quando è nato il 5G (oggi l’ultimo livello di tecnologia nei sistemi che sono in grado di connettersi alla rete globale) 

![immagine-5g](https://www.smartworld.it/wp-content/uploads/mobile/2019/01/5g-800x533.jpg)

in quanto si pensa che solo  perché ci sia questo nuovo tipo di tecnologia allora i sistemi che ad esempio sfruttano la rete 4G siano superati.
Su questo aspetto potrebbe essere utile illustrare un concetto molto importante. Che senso ha voler cercare l’ultima tecnologia per la connettività se poi non sono neanche in grado di sfruttarla? 

Come prima, se ne abbiamo davvero bisogno è un conto, ma se non ce n’è l’esigenza probabilmente non mi accorgerei nemmeno della differenza che ci sarebbe, se provassi a confrontare questi nuovi sistemi con quelli più datati.


## 3) RAM e memoria
Qui il discorso si dirama leggermente. 
Se per gli aspetti precedenti si può valutare in base a preferenze prettamente visive e percezioni personali, adesso, dal punto di vista delle memorie è giusto ragionare in termini più economici. 
Le memorie fanno lievitare i costi. Più sono moderne (UFS 4), più fanno aumentare il prezzo finale, specialmente se preferiamo tenerci abbondanti con le dimensioni delle memorie e puntiamo ad avere 128/256 Gb.


![memoria-piena-esaurita](https://i.ytimg.com/vi/2Gk8e_s8HSk/maxresdefault.jpg)

Più RAM c’è a disposizione per il sistema, più fluido e veloce risulterà essere il dispositivo durante il suo funzionamento. Tuttavia, esiste una tecnologia che non tutti conoscono, adottata soprattutto nei dispositivi con i sistemi operativi più moderni. 

Si tratta dell’impostazione “Estendi memoria”. Fisicamente, se abilitata, aumenta la RAM del sistema solitamente di 1Gb, per cui una considerazione che si potrebbe fare è che si può risparmiare magari optando per 6Gb di RAM e sfruttare in caso di esigenze questa impostazione con i dispositivi che la supportano.

![tipi-di-memorie](https://encrypted-tbn0.gstatic.com/images?q=tbn:ANd9GcRuKFVN58ZaPl4J8D1gd63Q_aVlqLWMMGiFOQ&usqp=CAU)


## 4) Qualità fotocamere e sensoristica
Con lo sviluppo così rapido di nuovi social e nuove piattaforme dove si postano immagini, o anche, semplicemente, quando si vede qualcosa di bello o divertente da immortalare, si cerca di farlo nel miglior modo possibile. Ecco perché sulla fotocamera il discorso, essendo un po’ più legato a gusti personali e a discrezione dell’utente, resta un po’ irrisolto.

![smartphone-su-cavalletto](https://www.advister.it/wp-content/uploads/2020/11/Smartphone-migliore-fotocamera.jpg)


Anche qui, per una maggiore qualità e potenza di registrazione video, è chiaro che bisogna essere pronti a spendere di più, anche se, con le nuove tecnologie, sensori ottici e le telecamere sfruttate sempre meglio dagli algoritmi hanno determinato un aumento generale della qualità nel corso degli anni.

Dal punto di vista dei sensori, ormai, tutti i principali sensori utili e utilizzabili sono direttamente interni al sistema. Alcuni non hanno il FaceID (sblocco con il riconoscimento facciale), ma usano ad esempio il lettore di impronte digitali),: poco cambia. Per il resto i sensori, più o meno accurati, per lo più si eguagliano.


![impronta-digitale](https://www.intego.com/mac-security-blog/wp-content/uploads/2017/10/Touch-ID-vs-Face-ID.png)


## 5) Capacità di elaborazione (CPU)
Le differenze tra i processori sono tranquillamente trascurabili.
Dato che non è il processore di per sé che cambia, ma è il chipset nella sua interità, allora possiamo dire come il resto dei componenti che i chipset più performanti e recenti si pagano di più.
(A16 Bionic per Apple e  Snapdragon 8 Gen 2 per Android) 

Con la differenza che un buon chipset montato su un hardware mediocre (magari poca RAM, con sistemi operativi vecchi) non viene sfruttato al meglio, e che, al contrario, avere qualcosa in meno lato processore e chipset ma potendo sprigionare tutta la sua potenza è molto più vantaggioso, specialmente per l’ utilizzo proprio di tutti i giorni.

## 6) Colore e scocca (brand)
Se siete arrivati a questo punto potete tirare un sospiro di sollievo. 
Il colore, la scocca (che sarebbe la parte del cellulare che noi tocchiamo tenendolo in mano) e i brand, sono tutti aspetti completamente trascurabili quando si vuole cercare il miglior compromesso per l’utilizzo cui vogliamo destinare un telefono.

Generalizzando, Apple garantisce un'ottima qualità con un'affidabilità ancor maggiore dal punto di vista del software e dell’ hardware. E’ un colosso che gestisce la maggioranza delle vendite globali da anni. 

![phones](https://hd2.tudocdn.net/983845?w=774&h=464)

Altri brand che lo seguono e che sono molto conosciuti sono Samsung, Xiaomi, Realme, OnePlus, Oppo, Huawei. 
I restanti sono piccoli o medi brand che stanno nascendo o che stanno crescendo, ma hanno ancora bisogno di tempo per arrivare ai livelli dei colossi.

![podio-smartphone](https://encrypted-tbn0.gstatic.com/images?q=tbn:ANd9GcQ3p9dvZcWg4xGHgCaEbevBseye-7fRi4JshDKg57qHAH4VuD8Bu5XZqx2SuozO2DL_wKM&usqp=CAU)


