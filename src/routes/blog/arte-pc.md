---
id: 2022-10-26-1
titolo: L'arte del PC
featured: false
autore: Marco Cellini
data: 2022-10-26
cover: /img/posts/arte-pc/cover.webp
introduzione: "Una nuova forma d'arte: il PC"
pubblicato: false
sezione: IT
categorie:
  - PC
  - Modding
  - Configurazioni
---

# L'arte del PC

Molti di voi in questo momento saranno dubbiosi e si staranno chiedendo: “In che senso l’arte del PC???” o “Cos’è questa cosa???”; beh in questo breve articolo vi introdurrò la mia idea dell’arte che sta dietro ai nostri amati PC. 

Innanzitutto la mia visione di “arte del PC” si suddivide in due parti ben distinte:
- La maestria nel creare una configurazione ottimale.
- La bellezza che un insieme di componenti elettronici può assumere.

## La maestria nel creare una configurazione ottimale

Questo argomento riguarda principalmente i PC desktop (fissi) ma lo stesso ragionamento è applicabile anche sui portatili.

Ogni appassionato di PC cerca sempre di crearsi la propria configurazione (build) preferita, quella che normalmente soddisfa la regola delle tre “P”:

- Prezzo.
- Prestazioni.
- Punto di vista.

Quasi sempre la prima voce è quella più importante, in quanto è molto più semplice rinunciare a qualche prestazione in più o chiudere un occhio sull’aspetto estetico del PC invece di aumentare anche soltanto di qualche decina di euro il budget prestabilito.

Un fattore importantissimo, che si parli PC fissi o portatili, è il “quando” si comprano, perchè, come tutti i mercati finanziari, anche i prezzi dei componenti per un PC variano nel tempo.

Molto spesso il mio consiglio è di comprare il computer o le sue parti quando ci sono dei periodi di grande sconto per esempio:

- Black Friday (venerdì successivo al giorno del Ringraziamento)
- Cyber Monday (il lunedì dopo il black Friday)
- Amazon Prime Day (metà luglio)
- Amazon Gaming Week (fine agosto inizio settembre)

Un altro ottimo periodo per comprare, soprattutto componenti del PC, sono i mesi a seguito del lancio delle nuove generazioni di processori o schede video; infatti in quel periodo molti negozi, online e non, cercano di vendere più velocemente i prodotti ormai considerati “vecchi” abbassando i prezzi delle componenti della generazione precedente. 

Per quanto riguarda i PC portatili un aspetto, a mio avviso fondamentale, di cui tener conto è la modularità, ovvero la possibilità di cambiare (upgradare) determinate componenti che sono principalmente RAM e memoria di massa. In questo modo è possibile ridurre la spesa iniziale per acquistare il portatile ed eventualmente aumentare le memorie in un secondo momento.

## La bellezza che un insieme di componenti elettronici può assumere

La massima espressione della bellezza di un PC fisso si raggiunge grazie al modding ovvero la pratica di modificare il case di un computer, e non solo, allo scopo di migliorarne l’aspetto estetico e personalizzarlo.

Ci sono due tipologie di mod: le **skretch** dove buona parte dei componenti, come il case, sono creati da zero e i **mod**  che sono creati partendo da dei case già esistenti in commercio.

![pos_01](/img/posts/arte-pc/case-shark.webp)<small>case skretch</small>

![pos_01](/img/posts/arte-pc/corsair-case.webp)<small>case mod</small>

A mio avviso coloro che creano questi PC sono paragonabili ad artigiani del design visto che molti pezzi sono, come detto in precedenza, creati da zero e quindi progettati e ideati solo per quel determinato PC.

Esistono anche delle competizioni internazionali di modding per esempio la “<a href="https://community.coolermaster.com/cmws/?doing_wp_cron=1666433909.3712489604949951171875" target="blank"><b>Case mod world series</b></a>” organizzata da Cooler Master, uno dei più grandi produttori di componenti per PC.

Due componenti che danno un tocco di personalità alla mod, dopo il case, sono il dissipatore, normalmente a liquido in questi casi, e la presenza di LED RGB. La presenza dei led non è d’obbligo infatti come si può vedere qui sotto una build risulta molto bella esteticamente anche senza la presenza di luci colorate.

![pos_01](/img/posts/arte-pc/case-no-rgb1.webp)

![pos_01](/img/posts/arte-pc/case-no-rgb2.webp)<small>case privi di illuminazione rgb</small>

I case che possiamo vedere qui sopra sono dei mini-ITX ovvero il formato più piccolo possibile e quindi diminuendo la grandezza del case aumentano le difficoltà nel far stare tutti i componenti al loro interno riuscendo comunque a creare un piccola “opera d’arte”.