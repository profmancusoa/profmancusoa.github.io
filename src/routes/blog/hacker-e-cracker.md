---
id: 2022-08-21-1
titolo: Hacker e cracker
featured: false
autore: William Viteritti
data: 2022-11-08
cover: cover.webp
introduzione: Questo post descrive le differenze tra Hacker e Cracker e...
pubblicato: true
sezione: Id
categorie:
  - Blog
  - git
  - GitHub
---

# HACKER & CRACKER

Purtroppo nel corso di questi anni, la criminalità che conosciamo non è aumentata solamente sul piano della realtà “tangibile”, ma si è spostata anche sul “Digitale”, infliggendo gli stessi danni, sia a cittadini sia alle istituzioni, spesso anche in modo peggiore.

Spesso, quando sentiamo parlare di reati informatici, non pensiamo che siano pericolosi, ma in realtà non è così: pensiamo, per esempio, ai reati che sfociano nel furto di “Identità”, per cui persone terze si identificano in altri soggetti e compiono reati, accedendo ai dati di coloro che hanno subito il furto , derubandoli spesso anche dei risparmi che custodiscono in banca, proprio perché riescono ad accedere ai conti correnti on line, utilizzando le credenziali dei soggetti frodati.

**Come possiamo definire queste persone che agiscono in modo fraudolento?**

Ebbene in campo informatico, ci possono essere diverse definizioni, quelle più comuni sono Hacker e Cracker, ma occhio a non confonderli!

Un hacker è, anzitutto, un programmatore esperto, con ottime conoscenze informatiche e alto grado di creatività.
Ad esempio usa le proprie abilità per penetrare illegalmente all'interno di sistemi protetti.
Il principale intento è lo spionaggio industriale: un esempio classico è in ’ambito automobilistico (quando le nuove auto da inserire nel commercio vengono coperte da cima a fondo, per non esporre alle altre case automobilistiche le nuove invenzioni, il design o il restyling)

In origine gli Hacker studiavano e analizzavano  un sistema per uno scopo “nobile” di conoscenza e utilizzo di tutte le possibilità.
Tra questi Hacker ci sono delle differenze, per esempio distinguiamo :

- White hat hacker: autorizzati a violare un sistema per individuare falle di sicurezza;
- Black hat hacker: violano illegalmente i sistemi informatici;

I Cracker, invece,  sono coloro che si introducono senza autorizzazione nei sistemi, a scopo malevolo.
Principalmente la finalità è quella di compromettere il software del sistema attaccato.

Alcune delle classiche tecniche utilizzate dai cracker sono:

- Collegarsi da un calcolatore della rete interna con accesso autonomo (aggirando il firewall),
- Utilizzare una "porta di servizio" (back door), ovvero una porta di sistema lasciata aperta (es.per manutenzione),
- Spoofing, ovvero assumere un'altra identità e infiltrarsi nella rete;

Ma occhio a non confondere Hacker e Cracker con "Script-Kiddie"!!

**Chi sono gli "Script-Kiddie"??**

Per dirla tutta, “Script kiddie” è un termine dispregiativo, utilizzato per indicare quegli individui che  si avvalgono di istruzioni, codici e programmi ideati da altri, al massimo con leggere modifiche, facendo intendere di essere dei grandi guru dell'informatica…
Giusto per essere leggeri con le parole e le definizioni!

Questa, per sommi casi, è una sintesi che risponde ai nostri interrogativi, ma perché non concludere con un altro tema del quale si sente spesso parlare?...ossia degli attacchi virus, nei sistemi operativi, oppure di altri tipi di attacchi malevoli svolti contro i programmi della sicurezza internazionale di un paese.
Cercherò di essere breve e coinciso.

**Chiaramente potrebbe risultare spontanea la domanda: “Ma esattamente cosa è un virus? e come operano?”.**

Un virus informatico è un programma (scritto da un programmatore ed è eseguibile da un
computer), creato con lo scopo di inserirsi all'interno di altri programmi modificandoli.

Un virus informatico principalmente opera in tre  fasi:
1. Inizia quando viene eseguito il programma in cui è stato inserito;
2. Si copia in altri programmi (si replica);
3. Compie l'azione per cui è stato scritto (es. distruzione di dati e/o programmi, messaggio a video, ...);
Di conseguenza, lo abbiamo già compreso , svolge le stesse azioni di un virus vero e proprio,  biologico.
Esiste un’analogia con i virus in ambito medico, come detto, perché sia i virus in biologia che in ambito informatico, per riprodursi devono penetrare in una cella ospite e nel caso “informatico” per riprodursi devono penetrare in un programma ospite;
sono organismi semplici in tutti e due casi, di piccole dimensioni rispetto all'organismo
invaso: il virus “informatico” è composto solo di poche righe di codice (100-200).

**Come si  classificano i vari tipi di virus?”.**

Un virus può essere classificato in base a:
- Caratteristiche del suo algoritmo;
- Ambiente in cui si replica;
- Tipi di danni causati;

**“E quali possono essere i tipi di virus in base ai danni causati?”.**

I tipi di virus che possono esistere, sono suddivisi rispetto ai tipi di danni causati in:
- Invasivi (ma innocui), hanno scopo dimostrativo (es. messaggi sullo schermo, oppure, diminuzione dello spazio libero sul disco);
- Distruttivi, determinano effetti negativi sul sistema;

Vi sono, inoltre, molte termini volti a distinguerli in base al loro utilizzo:
- Boot-virus: infettano il settore di avvio o la tabella delle partizioni di un disco. In genere, agiscono se avvio PC con disco infetto;
- Trojan (cavallo di Troia): si nasconde all'interno di programmi apparentemente innocui o cerca di indurre l'utente a scaricarlo con l'inganno;
- Bomba logica: eseguito al verificarsi di condizioni prestabilite. Spesso usati in combinazione con trojan.
- Rabbit: si riproduce velocemente e tende a saturare le risorse del sistema.
- Virus nelle macro: in pratica è una macro, contenuta in documenti Word, Excel o Powerpoint;
- Retrovirus: si annida nei programmi antivirus, mettendoli fuori uso.
- Worm: programmi autonomi, non inseriti in altri, si replicano come "vermi".

**“Ma allora quali forme di prevenzione possiamo adottare?”.**

La prevenzione dei virus si basa su una serie di norme comportamentali.
Nelle reti aziendali, per esempio, sarebbe molto consigliato dotare ogni macchina di password per evitare accessi non autorizzati, evitare che vengano installati programmi senza licenza ed evitare lo scambio di file tra casa e ufficio.
Mentre, per un uso comune del proprio strumento tecnologico, sarebbe meglio dotarsi di Anti-Virus.

Credo di aver esaurito a dovere l’argomento, grazie per avermi seguito fin qui.
Spero che tutto sia chiaro e spero che vi possa far piacere consultare spesso questo Blog!
Un abbraccio informatico and Stay Hack!!!
