---
id: 2022-08-20-1
titolo: Il blog ProfMancusoa
featured: false
autore: ProfMancusoa
data: 2022-08-20
cover: profmancusoa.webp
introduzione: Un blog diverso, inteso come spazio di condivisione, cooperazione ed apprendimento.
pubblicato: true
sezione: Blog
categorie:
  - Blog
---

## Ancora un altro blog

Ma veramente c'è bisogno di un altro blog?

La risposta è duale:

- Se il blog è uguale agli altri millemila esistenti, allora no; non c'è bisogno di un nuovo blog.
- Se al contrario si prova e si riesce a creare un blog differente dagli altri, allora si; c'è bisogno di un ulteriore blog.

Ovviamente il blog `ProfMancusoa` ha l'ambizione di ricadere nella seconda categoria.

## Cos'è il blog ProfMancusoa

Questo è un blog che tratta prevalentemente temi informatici, scritto da informatici per informatici e per chiunque sia interessato al mondo IT.

Il primo scopo di questo blog è di fornire informazioni di qualità su temi di interesse generale per gli studenti di un generico triennio ad indirizzo informatico presso un ITI.

Gli articoli potranno spaziare su tematiche molto ampie e differenti, ma in generale sempre inerenti al mondo IT e alle nostre passioni. In aggiunta potranno essere presenti articoli relativi anche a temi più didattici ed accademici.

## Perchè un text blog

Oggi nell'epoca di youtube, Instagram e TikTok può sembrare assurdo veicolare informazioni in forma testuale.
Io vedo che i miei studenti, ed in generale le giovani generazioni, prediligono la visione di video ed affini.

Personalmente non ho nulla in contrario, tuttavia penso che sia importante fare una distinzione in merito al dominio e lo scopo delle informazioni condivise.
Genericamente un video è più immediato rispetto ad un articolo scritto, soprattutto quando le informazioni condivise sono generiche.
Ma quando le informaziono sono specifiche e dettagliate ritengo che sia più complicato e laborioso seguire un video che un articolo testuale ben scritto.

Facciamo un esempio:

Se guardo un video che mi spiega come preparare la pasta alla carbonara, probabilmente riesco a riprodurre il piatto solo guardando il video.

Se invece guardo un video che mi spiaga come si realizza un motore jamstack per blog in JavaScript, trovo difficile pensare che si possa effettivamente trarre il massimo vantaggio soltanto guardando un video.
Ho visto decine di video in cui l'autore scrive del codice e mi sono sempre chiesto, ma come faccio io a riprodurre lo stesos codice? Faccio pausa ogni secondo e copio il codice dal video?
Ecco in queste situazioni penso che un blog testuale, un post o un articolo siano ancora il metodo migliore per condividere le informazioni ma soprattutto per apprendere tali informazioni.

Si, **apprendimento** è la parola chiave. Non basta condividere se ciò che condivido è praticamente impossibile da apprendere.
Lo scopo non dovrebbe essere la mera condivisione, ma fornire la possibilità ad altri di apprendere
ale.
Ovviamente non significa che un articolo non possa contenere **anche** un video esplicativo.

Ecco questo secondo me è il motivo principale per cui ancora nel 2022 ha senso un blog testu

## In cosa differisce questo blog

Come spiegato sopra, la prima differenza rispetto a molto, non tutti, altri blog è la volontà di fornire unos trumento di **apprendimento** al lettore (target principale studenti del triennio tecnico di un ITI, ma non solo).

Un secondo fondamentale obiettivo e differenza rispetto ad altri blog, è la volontà di aprire il blog a chiunque voglia collaborare.
Infatti normalmente un blog contiene articoli scritti da un unico autore. Ciò di per se non costituisce un problema.
Ma nell'ambiente scolastico e giovanile, penso che sia fondamentale insegnare a creare e condividere contenuti di qualità.

In altre parole obiettivo di questo blog e creare una piattaforma partecipativa dove gli studenti possano scriver ei loro articoli, su temi di loro interesse.
Pensate che bello: articoli scritti da studenti per altri studenti. Questo a mio avviso è un uso nobile di Internet e dei fantastici strumenti di condivisioni che ha reso possibile.

Personalmente non ho nulal di ideologicamente contrario ai post di gatti e piatti di spaghetti, ma tali post non trasportano nessuna informazioni (utile o interessante).
Quindi la caratteristica finale di questo blog è di veicolare sempre, in tutti gli articoli, informazioni utili al lettore.

## Chi può partecipare

In breve: **_chiunque_**

Ogni contributo sarà benvenuto.
La platea principale sono gli studenti dell'Istituto E.Agnelli di Torino, ma ovviamente saranno accettati contributi da qualsiasi altro studente e da chiunque ha informazioni utili da condividere in modo che altri possano apprendere.

Pertanto, se avete un argomento che vorreste vedere su questo blog, contattatemi e discutiamone.

_Sarete sempre i benvenuti!!!!_

`Buon blogging`

_ProfMancusoa_

**PS: perchè il motto "smanettando si impara"?**

Semplice, perchè come in tutti i campi, ma sopratutto in quello informatico, solamente sporcandosi le mani è possibile imparare.
Soltanto appassionadosi ad un tema e sperimentando si può veramente imparare.

Pertanto come disco sempre ai miei studenti, non abbiate paura di **"smanettare"**. Se tutto va bene imparerete qualcosa di nuovo.
