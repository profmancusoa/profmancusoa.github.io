
---
id: 2022-10-13-1
titolo: Tipologie di DataBase
featured: false
autore: Rizzolo Lorenzo
data: 2022-10-13
cover: cover.webp
introduzione: Ciao a tutti, questo è un articolo sui tipi di DataBase.
pubblicato: false
sezione: DataBase
categorie:
  - DataBase MySql
  - Database NoSql
---

# Tipologie di DataBase
Ciao a tutti, mi chiamo Lorenzo Rizzolo e oggi parleremo dei database, dei vari tipi che esistono e di come crearne alcuni.

## Cosa è un DataBase?
Un database è una raccolta di dati strutturata in modo tale da organizzarli in modo semplice compatto, facile da gestire e da organizzare. In questo blog ci concentreremo principalmente sui tipi di database che esistono per darvi un’idea della vastità delle possibilità che esistono.

## Tipologie di DataBase (DB) esistenti
Esistono una moltitudine di tipologie di database; Database relazionale, Database orientato agli oggetti, Database distribuito, Database NoSQL, Database grafico, Database Cloud, Data warehouse e Database OLTP.

### DataBase relazionale 
Il database relazionale è basato sul modello relazionale ed è alla base del concetto dei database, un modo intuitivo e diretto di rappresentare i dati nelle tabelle. In un database relazionale ogni riga della tabella è un record con un ID univoco chiamato chiave. Le colonne della tabella contengono gli attributi dei dati e ogni record di solito ha un valore per ogni attributo. Lo Structured Query Language o SQL (si pronuncia come “S-Q-L” o talvolta come “See-Quel”) è il linguaggio standard per la gestione dei database relazionali.

### DataBase orientato agli oggetti
Il modello di database orientato agli oggetti collega tra loro pacchetti che appartengono allo stesso gruppo: un set di dati viene associato con tutti i suoi attributi ad un unico oggetto. In tal modo, tutte le informazioni sono direttamente disponibili come in c++, quindi sono anche suddivisi in classi.

### DataBase distribuito
Un database distribuito è un database che si trova sotto il controllo di un database management system (DBMS, un software che viene utilizzato per gestire il Database) nel quale gli archivi di dati non sono memorizzati sullo stesso computer bensì su più elaboratori o nodi. In altri termini il database in senso fisico può essere dislocato in più computer situati nello stesso luogo, oppure distribuito in una rete di computer connessi tra loro sotto forma appunto di sistema distribuito.

### DataBase grafico
Un database a grafo (in inglese graph database), come già il nome stesso rivela, è mappato su grafici. Con essi, le complesse informazioni di rete e le relative relazioni sono visualizzate chiaramente e memorizzate come un insieme di dati ampio e coerente.

### DataBase cloud
Un database cloud è un database creato, implementato e accessibile in un ambiente cloud, come un cloud privato, pubblico o ibrido. Molto simile al database relazionale ma gestito online in remoto.

### DataBase warehouse
Un data warehouse è un tipo di sistema di data management progettato per abilitare e supportare le attività di business intelligence (BI), in particolare gli analytics. I data warehouse servono esclusivamente a eseguire query e analisi e spesso contengono grandi quantità di dati storici. I dati all'interno di un data warehouse sono generalmente derivati da una vasta gamma di origini come i file di registro dell'applicazione e le applicazioni di transazione.

### DataBase OLAP
OLAP, On-Line Analytical Processing, è un insieme di tecniche software per l’analisi interattiva e veloce di grandi quantità di dati, che è possibile esaminare in modalità piuttosto complesse. Questa è la componente tecnologica base del data warehouse e viene utilizzata dalle aziende per analizzare risultati delle vendite, andamento dei costi, risultati di campagne marketing e comunicazione, organizzare dati di sondaggi ed altri casi simili.
