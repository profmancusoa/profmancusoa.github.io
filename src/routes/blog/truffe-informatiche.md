---
id: 2022-08-26-0
titolo: Truffe informatiche
featured: false
autore: Alexandru Ioan Chindris
data: 2022-11-06
cover: cover.webp
introduzione: Panoramica delle più comuni truffe informatiche.
pubblicato: true
sezione: IT
categorie:
  - Sicurezza informatica
  - Ingeneria sociale
  - Front End
---

#### Tempo di lettura: 4'

## Introduzione

“Risultano delle spese anomale sulla  carta. Per motivi di sicurezza è stata bloccata, per sbloccarla devi cliccare sul seguente link”.

Oggi è il tuo giorno fortunato, non perché la tua carta non sia stata veramente bloccata ma perchè stai per apprendere come riconoscere una truffa informatica e come contrastarla!

 

Al giorno d'oggi la maggior parte dei sistemi per interfacciarsi con un utente sono basati sulla messaggistica istantanea. Ogni giorno riceviamo  vagonate di email e messaggi, ma non sempre queste comunicazioni arrivano da chi veramente ci aspettiamo.

Un esempio pratico è il messaggio iniziale che ci invita a cliccare un link che molto probabilmente ci porterà ad una pagina dove ci verrà richiesto di inserire i nostri dati per l'accesso ad un determinato servizio.  

In particolare in questo post andremo ad analizzare due truffe molto diffuse e molto pericolose che prendono il nome di phishing e identity spoofing.

 

## Phishing & Identity spoofing

Phishing deriva dalla parola inglese "pescare", i malintenzionati che utilizzano questa tecnica cercano di appropriarsi di alcuni dati sensibili che sarai tu stesso a fornire! Vengono infatti inviate migliaia di email provenienti da domini differenti che sono molto simili a quelli di servizi  comuni e utilizzati da tutti. Un esempio può essere Amazon: chi non ha mai acquistato qualcosa online utilizzando Amazon? 

Di conseguenza potremmo ricevere email o sms dove ci viene chiesto di ripristinare il metodo di pagamento oppure di modificare la password dell'account dove abbiamo la carta collegata. Infatti questi messaggi ci indirizzano a siti web clone di quelli originali. L'unica differenza è l'appartenenza del sito. 

Infatti, il sito dove veniamo portati appartiene a malintenzionati e quindi tutti i dati che noi inviamo tramite le loro piattaforme arriveranno a loro. Questo tipo di truffa è molto soffisticata perché fa leva sull'ingegneria sociale.

 

## Cos'è l'ingegneria sociale?

Proviamo a descrivere un concetto importante, quello dell'**ingegneria sociale**. Si tratta dello studio del comportamento di una persona al fine di carpire informazioni utili come ad esempio password, email, dati anagrafici, residenza e non solo. 

Anche gli algoritmi dei nostri social network preferiti come instagram, facebook, tiktok utilizzano l'ingegneria sociale. Essa  si avvale dei dati che produciamo per trarne vantaggio economico e competitivo sul mercato. L'algoritmo di tiktok, infatti, studia le nostre abitudini, i video e le canzoni che preferiamo per poterceli proporre nel feed e farci passare più tempo su di essi.

 

 

## Come evitare una truffa informatica

Tornando a noi, chi architetta queste truffe fa leva sulla debolezza delle persone. La maggior parte fortunatamente riesce a riconoscere la truffa ed ignorarla. Altri, invece, affrontano la situazione in modo superficiale e cadono nella trappola.

 

"Cosa mai potrà nascondere un link innocente?"

"Che noia, ogni giorno c'è un problema diverso!".

 

Nelle nostre giornate siamo molto impegnati e spesso cerchiamo di toglierci questi problemi  quando si presentano nel minor tempo possibile.

Bisogna però fare molta attenzione quando in gioco abbiamo i nostri dati personali e quelli dei nostri conti bancari Un modo sicuro per riuscire a riconoscere queste truffe è quello di fare molta attenzione all’account dal  quale effettivamente riceviamo il messaggio.

Per esempio, un consiglio può essere controllare sempre il mittente di una email e verificare che, se scritta in italiano la email non contenga errori ortografici.

 

 

## Come comportarsi in caso di una truffa avvenuta

Nel caso dovessimo cliccare il link e malauguratamente non accorgerci di star inserendo i nostri dati in un sito truffa, dobbiamo, in seguito, assolutamente bloccare i conti bancari e modificare le nostre credenziali d'accesso se ancora siamo in tempo.

Se siete arrivati tardi l'unico modo per rientrare in possesso degli account è interfacciarsi direttamente con il servizio clienti del  sito interessato; altra valida alternativa è quella di denunciare alle autorità competenti la truffa subita e affidarsi alla loro competenza.

 

Se avete dubbi o domande utilizzate la sezione dei commenti, sarò felice di aiutarvi!

Buon Internet surfing!